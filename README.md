রক্তদান সম্পর্কিত প্রয়োজনীয় তথ্য
--------------------------------------------
#স্বেচ্ছায় নিজের রক্ত অন্য কারো প্রয়োজনে দান করাই রক্তদান

ইংরেজ চিকিৎসক ডাঃ উইলিয়াম হার্ভে ১৬১৬ সালে গবেষণার মাধ্যমে প্রমাণ করেন যে মানবদেহের আভ্যন্তরে রক্ত প্রবাহিত হয়। এর অনেক পরে ডাঃ জেমস ব্লান্ডেল নামে একজন ইংরেজ ধাত্রীবিদ্যাবিশারদ ১৮১৮ সালে রক্ত পরিসঞ্চালনের জন্য একটি যন্ত্র আবিষ্কার করেন যা দিয়ে সর্বপ্রথম সফলভাবে একজন সুস্থ মানুষের দেহ থেকে আরেকজন মৃত্যুপথযাত্রী মানুষের দেহে রক্ত পরিসঞ্চালন করে তাকে বাঁচিয়ে তোলা হয়।
এভাবেই মানুষের শরীরে রক্ত সঞ্চালন প্রক্রিয়ার শুরু এবং এরপর থেকেই মানুষের দেহে রক্ত পরিসঞ্চালনের মাধ্যমে অসংখ্য অসংখ্য মানুষকে মৃত্যুর পথ থেকে ফিরিয়ে সুস্থ করা হয়ে আসছে।

রক্তদানের পূর্বে যে টেস্টগুলো করা হয়:
-------------------------------------------
১.হেপাটাইটিস-বি

২.হেপাটাইটিস-সি

৩.ম্যালেরিয়া 

৪.সিফিলিস

৫.এইচআইভি (এইডস) ইত্যাদি।

##রক্তদানের উপকারিতা
------------------------
১.রক্তদানে কোনো সমস্যা হয় না। কেননা একজন সুস্থ মানুষের শরীরে পাঁচ-ছয় লিটার রক্ত থাকে। এর মধ্যে সাধারণত ২৫০ থেকে ৪০০ মিলিলিটার রক্ত দান করা হয়, যা শরীরে থাকা মোট রক্তের মাত্র ১০ ভাগের এক ভাগ। রক্তের মূল উপাদান পানি, যা ২৪ ঘণ্টার মধ্যেই পূরণ হয়।

২.রক্তদান স্বাস্থ্যের জন্য উপকারী। রক্তদানের সঙ্গে সঙ্গে শরীরের ‘বোনম্যারো’ নতুন কণিকা তৈরির জন্য উদ্দীপ্ত হয়। দুই সপ্তাহের মধ্যে নতুন রক্তকণিকা জন্ম হয়, ঘাটতি পূরণ হয়।

৩.বছরে তিনবার রক্তদান শরীরে লোহিত কণিকাগুলোর প্রাণবন্ততা বাড়িয়ে তোলে ও নতুন কণিকা তৈরির হার বাড়ায়।

৪.নিয়মিত রক্তদানকারীর হার্ট ও লিভার ভালো থাকে।

৫.স্বেচ্ছায় রক্তদানের মাধ্যমে পাঁচটি পরীক্ষা সম্পূর্ণ বিনা খরচে করা হয়। এর মাধ্যমে জানা যায় শরীরে অন্য বড় কোনো রোগ আছে কি না। যেমন—হেপাটাইটিস-বি, হেপাটাইটিস-সি, ম্যালেরিয়া, সিফিলিস, এইচআইভি (এইডস) ইত্যাদি।

৬.রক্তদান অনেক ক্ষেত্রে ক্যান্সার প্রতিরোধেও সহায়তা করে।

৭.রক্তে কোলস্টেরলের উপস্থিতি কমাতে সাহায্য করে।

৮.শরীরে অতিরিক্ত আয়রনের উপস্থিতিকে বলে Hemochromatosis। নিয়মিত রক্তদান এই রোগ প্রতিরোধ করে।

৯.স্থূলদেহী মানুষের ওজন কমাতে রক্তদান সহায়ক।

১০.মুমূর্ষুকে রক্ত দিলে মানসিক তৃপ্তি মেলে।

১১.বিনামূল্যে গুরুত্বপূর্ণ ৫টি টেস্ট করার ফলে আমাদের রক্তের বর্তমান অবস্থা সম্পর্কে ধারনা লাভ করা যায়।

১২.তাছাড়া একজনের জীবন রক্ষায় ভূমিকা রাখায় আল্লাহ্ তায়ালার সন্তুষ্টি মেলে।



##রক্তদানের শর্তগুলো
----------------------------------------
১.রক্তদাতাকে সুস্থ থাকতে হবে এবং ১৮ থেকে ৬০ বছর বয়সী ৪৫ কেজি ওজনের যেকোনো মানুষ রক্তদান করতে পারে।

২.দাতার রক্তের স্ক্রিনিং টেস্ট বা রক্ত নিরাপদ কি না তা পরীক্ষা-নিরীক্ষা করা।

৩.ভরপেটে খাওয়ার চার ঘণ্টা পর রক্ত দেওয়া শ্রেয়।

৪.কোনো রূপ এনার্জি ড্রিংক রক্তদানের আগে সেবন না করাই ভালো।

৫.যাঁদের ডায়াবেটিস ও উচ্চ রক্তচাপ পূর্ণ নিয়ন্ত্রণে রয়েছে তাঁরা চিকিৎসকের পরামর্শে রক্তদান করতে পারেন।

##রক্ত দেয়ার পূর্বে করনীয়ঃ
১) আপনি যদি কোনো কারণে অসুস্থবোধ করে তবে সেদিনের মতো রক্ত দেয়া থেকে বিরত থাকুন
২) রক্ত দেয়ার পূর্বে পুষ্টিকর খাবার খেয়ে নিন, কিন্তু তৈলাক্ত কিছু খাবেন না।
৩) রক্ত দানের পূর্বে প্রচুর পরিমাণে পানি ও পানি জাতীয় খাবার খাবেন।
৪) যেদিন রক্ত দেবেন তার আগের রাতে অনেকটা সময় ভালো করে ঘুমিয়ে নেবেন।


##রক্তদানের পরে করনীয়ঃ
১) অনেকটা সময় শুয়ে থাকবেন। হুট করে উঠে বসবেন না বা উঠে দাঁড়াবেন না।
২) প্রচুর পরিমাণে পানি ও পানি জাতীয় খাবার গ্রহন করুন। এই ব্যাপারে অবহেলা করবেন না মোটেও।
৩) আয়রন, ফোলাইট, রিবোফ্লাবিন, ভিটামিন বি৬ সমৃদ্ধ খাবার যেমন লাল মাংস, মাছ, ডিম, কিশমিশ, কলা ইত্যাদি ধরণের খাবার খাবেন।
৪) কয়েক ঘণ্টার জন্য শারীরিক পরিশ্রমের কাজ করা থেকে বিরত থাকুন। এবং বেশ কিছুদিন সাধারণ সময়ের তুলনায় একটু কম পরিশ্রম করে বিশ্রাম নিন।
৫) রক্তদানের ৩ মাস পর নতুন করে রক্ত দিতে পারবেন। এর আগে পুনরায় রক্ত দেবেন না।



##যাঁদের রক্তদান নিষেধ
-------------------------------

১.ক্যান্সার, হিমোফিলিয়া, ম্যালেরিয়াসহ জীবাণুঘটিত কোনো রোগী।

২.এইচআইভি বা এইডস আক্রান্তরা।

৩.মাদক সেবনকারী।

৪.হেপাটাইটিস-বি ও সি-র এন্টিজেন পজিটিভ যাঁদের। পরবর্তী সময় তা নেগেটিভ হলেও রক্ত দেওয়া যাবে না।

৫.গর্ভবতী মহিলারা।

৬.যাঁদের অতিরিক্ত শ্বাসকষ্ট হয়।

৭.যাঁরা বারবার ডায়রিয়ায় আক্রান্ত হন।

৮.গত তিন মাসের মধ্যে রক্তদান করেছেন এমন মানুষ।

৯.যাঁদের শরীরের কোনো স্থানের গ্ল্যান্ড (লিম্ফনোড) ফুলে গেছে। বিশেষ করে ঘাড়, গলায়, হাতের নিচের গ্লান্ড।



কারো ব্লাড প্রয়োজন হলে বিভিন্ন সোশ্যাল মিডিয়ায় এভাবে পোস্ট করুন।
------------------------------------------------------------------------------------------------
রক্তশূন্যতা পূরনে এক ভাইয়ের ..... ব্লাড প্রয়োজন।
রোগীর নাম: 
রোগের নাম: 
স্থান: 
সময়:
যোগাযোগ: 

আগ্রহী ভাই / বোনদের প্রতি সহযোগিতার জন্য বিনীত অনুরোধ রইল।
#আমাদের_সহযোগিতা_অন্যের_সুস্থ_জীবনে_সহায়ক_হতে_পারে

Note: রক্তদানের আগে কেউ টাকা দাবী করলে সতর্ক থাকুন। একটি চক্র টাকা ইনকামের জঘন্য ধান্দায় লিপ্ত। এদের থেকে সতর্কতা অবলম্বন করুন। সম্ভব হলে ধরিয়ে দিন।
-----------------------------------------------------------------------------------------------------



Credit and References:
http://www.kalerkantho.com/print-edition/doctor-acen/2017/02/25/467592
http://bdrupcare.blogspot.com/2014/11/blog-post_37.html


